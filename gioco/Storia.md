# Il Misterioso Destino dei Quantics

Centinaia di anni fa, un popolo conosciuto come i Quantics dominava sull’universo conosciuto.

Nel cuore della cultura Quantic c’era una profonda reverenza verso la scienza e la tecnologia. All’età in cui molti bambini imparano ad allacciarsi le scarpe, i bambini di Quantic studiavano algebra, astronomia e fisica; all’età in cui era il momento di frequentare le scuole medie, la maggior parte dei bambini di Quantic cominciava ad apprendere concetti di calcolo, le leggi della termodinamica, e tante altre scienze complesse. 

I Quantics erano di natura pacifica. Per loro la forma più elevata ed illuminata di conflitto era il dibattito accademico. Non erano conquistatori e non cercarono mai attivamente il potere, anche se le loro tecnologie militari (tutte pensate esclusivamente per scopi di difesa) surclassavano di parecchio quelle di ogni altra popolazione. 

Tuttavia, il rapido avanzamento delle loro tecnologie, combinato con la scarsità di risorse del loro pianeta madre, li portò ad espandersi verso mondi vicini. Nell’arco di una generazione, erano riusciti a colonizzare e trasformare dozzine di pianeti. Nell’arco della successiva generazione, erano riusciti a creare l’alleanza galattica più avanzata della storia, che contava decine di centinaia di mondi. 

Ma così come rapidamente erano apparsi, rapidamente sparirono. Cominciò tutto con singoli individui - uno scienziato lì, un ingegnere qui; e ben presto, interi pianeti diventarono oscuri. 
Centinaia di Quantics sparivano senza lasciare traccia, come divorati da una dimensione parallela dormiente nella terra sotto i loro piedi. 

I Quantics erano di natura pacifica. Per loro la forma più elevata ed illuminata di conflitto era il dibattito accademico. Non erano conquistatori e non cercarono mai attivamente il potere, anche se le loro tecnologie militari (tutte pensate esclusivamente per scopi di difesa) surclassavano di parecchio quelle di ogni altra popolazione. 

Tuttavia, il rapido avanzamento delle loro tecnologie, combinato con la scarsità di risorse del loro pianeta madre, li portò ad espandersi verso mondi vicini. Nell’arco di una generazione, erano riusciti a colonizzare e trasformare dozzine di pianeti. Nell’arco della successiva generazione, erano riusciti a creare l’alleanza galattica più avanzata della storia, che contava decine di centinaia di mondi. 

Ma così come rapidamente erano apparsi, rapidamente sparirono. Cominciò tutto con singoli individui - uno scienziato lì, un ingegnere qui; e ben presto, interi pianeti diventarono oscuri. 
Centinaia di Quantics sparivano senza lasciare traccia, come divorati da una dimensione parallela dormiente nella terra sotto i loro piedi. 

Se si vuol credere alle storie (a cui poche persone credevano in passato), questo computer quantistico permetteva agli oggetti di esistere in due potenziali stati differenti contemporaneamente - per quanto possa sembrare strano, una versione reale della scatola di Schrödinger.

I sostenitori di teorie di complotto additarono queste macchine come causa principale delle sparizioni, l’idea era che gli scienziati di Quantic avessero volontariamente messo le persone in questo stato di “non qui ma nemmeno lì, ma anche qui e lì contemporaneamente” (chiamato da loro sovrapposizione), senza sapere come riportarle indietro. 

Alcune persone credono che l’intera popolazione di Quantic sia bloccata in un purgatorio della sovrapposizione da qualche parte, aspettando di collassare nella realtà. Altri credono che essi siano esistiti in sovrapposizione per qualche breve istante, e poi siano stati trasportati in un universo parallelo dove sono ritornati nel mondo fisico. Altri ancora credono che questi siano stati semplicemente vaporizzati dalle forze subatomiche che alimentavano il computer quantistico. 

Tuttavia il destino finale della macchina- ovviamente, assumendo che essa sia esistita - è nebuloso come quello dei suoi creatori.

Non è mai stata vista da nessuno che non appartenesse al popolo dei Quantic e, ovviamente, non ci sono Quantic vivi che possano oggi descriverla. Tra coloro che credono nell’esistenza della macchina, i più pensano che sia stata distrutta dagli ultimi Quantics o smembrata da razziatori spaziali che ne hanno venduto i meticolosi componenti come metallo di scarto. 

Però c’è un’ulteriore teoria, meno popolare: un piccolo gruppo di fanatici dei Quantics avrebbe smantellato la macchina e sparso i suoi componenti nel cosmo, nella speranza che qualcuno un giorno avrebbe potuto ri-assemblarla per usarla responsabilmente. 

Ovviamente, tutto ciò potrebbe essere solo una gran quantità di insensatezze quantistiche, solo un mucchio di storie che le perone si raccontano durante i lunghi viaggi. Ma ancora, potrebbe essere tutto molto, molto vero. C’è un solo modo per scoprirlo…

## La Promozione

“Oggi è un giorno per gli annali, uno giorno che sarà ricordato per generazioni a venire.”

Nonostante fosse il capitano di una semplice flotta di navi da trasporto, John Bell aveva sempre avuto una vena drammatica. 

“Dopo aver passato decadi al timone, il valoroso John S. Bell Terzo, Condor del cosmo e Falco del Quinto Quasar, appende definitivamente al chiodo i suoi guanti da capitano.” Parla di se stesso in terza persona, come se stesse leggendo un passaggio da un futuro libro di storia sui capitani delle navi da trasporto (sarebbe davvero un libro avvincente). 

“Le galassie hanno visto molti grandi capitani, ma solo pochi di loro hanno pilotato…” Mentre Bell si lancia in un monologo sul significato della parola “eredità”, la tua mente ripensa ad incontro fortuito avvenuto poche settimane fa. 

Mentre aspettavi una riparazione su Xenophon 12, ti sei imbattuto in un autostoppista che ha dichiarato di aver parlato con un vero Quantic durante una visita su Centarious ZERO. Inizialmente pensavi fosse un ciarlatano, ma più parlava, più ti sentivi intrigato. Sembrava che questo sconosciuto possedesse conoscenza profonda dei Quantic e della loro cultura, si era addirittura dilungato su un certo computer quantistico che sembra avesse segnato il loro destino. Poteva tutto ciò essere vero?

Ritorni presente a te stesso - Bell è finalmente arrivato alla parte che stavi aspettando: “Ma oggi non è un giorno per i finali, è un giorno per gli inizi. Sei stato il leale secondo per quasi dieci anni ormai, ed è ora che tu prenda il comando.”

A dispetto della natura comica della cerimonia senti comunque orgoglio nell’essere chiamato capitano. 

“Ma prima di renderlo ufficiale, ho un ultimo suggerimento: sii fedele a quello che conosci. Sei tra i più intelligenti ed esperti navigatori che io abbia mai incontrato, ma sei anche molto curioso. È un buon tratto per un giovane aiuto ai trasporti, ma essere un capitano richiede concentrazione e disciplina. Ricorda sempre,” Dice Bell con uno scintillio negli occhi, “andando al lardo, a lasciarci lo zampino non è stato solo il gatto, ma anche i Quantics.”

Provi a nascondere la tua sorpresa al commento, decidi di provare a riderci sopra con apparente nonchalance. “Non preoccuparti capitano, ho smesso di credere da tempo a quelle favole.” 
 
Nella tua testa, tuttavia, stai già pensando a come raggiungere Centarious ZERO…

## La Missione di Quazi

“Cosa pensavo di fare venendo qui…”

Dopo tre birre lunari (e almeno il doppio di conversazioni inutili), è difficile non pensare di aver sprecato il tuo tempo viaggiando verso Centarious. 

Delle sei persone a cui hai parlato, tre non avevano mai sentito parlare di un computer quantistico, due ti hanno riso in faccia (“Credi davvero a quelle sciocchezze?!”), e l’ultimo ha provato ad incastrarti in uno schema piramidale. 

Dopo un lungo sospiro di sconfitta, termini la tua bevanda e ti accingi a lasciare il bar. Ma, appena fai per uscire, una mano ferma si pianta sulla tua spalla. Ti giri e vedi il barista che ti fissa con uno sguardo intenso e inquisitorio. 

“Guarda figliolo, se hai un minimo di sensatezza in corpo, dimentica di aver mai sentito parlare di un computer quantistico. Ma se sei davvero determinato a fare una follia, vai a parlare con Quazi da quella parte.” Seguendo la linea del suo dito calloso; i tuoi occhi incontrano un uomo avvolto da un mantello, rannicchiato in un angolo del bar. “Lui ha le risposte che cerchi.” 

Cammini cautamente attraverso la stanza, pensando a come iniziare la conversazione. Ma, mentre ti prepari a dire “Mi scusi…”, l’uomo comincia a parlare. 

“Ho sentito che sei un esperto navigatore, siediti prego.”

Lo osservi a tua volta, con un espressione stupida sul volto. Dopo un secondo o due di imbarazzante silenzio, sputi fuori, “Il computer quantistico esiste? I Quantics sono davvero esistiti? Come sono spariti?” Non proprio il discorso che ti eri preparato. 

L’uomo sospira stancamente. “Si, i Quantics sono esistiti, il computer quantistico è reale e, come probabilmente già sospetti, sono spariti per colpa del computer.”

“Quello che non sai è che non tutti i Quantics sono spariti.” Dopo essersi guardato intorno per essere sicuro che nessuno lo stesse osservando, si tira su una manica, rivelando una piccola “Q” luminosa sul suo avambraccio. 

Apri la bocca per dire qualcosa, ma Quazi ti interrompe immediatamente. “Si, sono un Quantic, ma basta domande per ora. Ascolta e basta.” Chiudi immediatamente la bocca.

Sei cresciuto pensando che la stirpe Quantic fosse morta centinaia di anni fa. Nemmeno nei tuoi sogni più selvaggi avresti mai immaginato di incontrare un vero Quantic!

“I miei antenati erano scienziati, e molto tempo fa costruirono un computer quantistico,” Quazi dice.

“Il computer era stato creato per rivoluzionare la società dei Quantics, permettendoci di penetrare sempre più a fondo nei misteri dell’universo. E così sarebbe stato- se non avesse cominciato a divorare persone. Uno dei miei antenati, un brillante ingegnere quantistico chiamato Qemo, era convinto poter risolvere il problema. Ci sarebbe anche riuscito, se ne avesse avuto il tempo.” 

“Tuttavia, un gruppo di ribelli di Quantics anti-tecnologia emerse quando le persone iniziarono a sparire. Si chiamarono “NQ” ed erano determinati a distruggere ogni tecnologia quantistica su cui fossero riusciti a mettere le mani. Pensavano che il potere fosse troppo grande per poter essere gestito responsabilmente, anche da un buon governo di Quantic. ‘La mente dei Quantic è santa’, era sia il loro motto che il loro grido di battaglia mentre distruggevano innumerevoli postazioni di ricerca per poter epurare l’impero Quantic da tutto ciò che era quantistico.” 
I tuoi occhi restano fissi in quelli di Quazi mentre lui continua a raccontare la storia. 

“Nonostante i loro sforzi, la carneficina degli NQ si era limitata alla ricerca quantistica periferica: un motore lì, un sistema di difesa là. Non avevano piste sul computer quantistico responsabile della sparizione dei loro amici e familiari. Tutto ciò, fino a quando non sparì la moglie di Qemo. Questo ingegnere, che aveva devoluto la sua intera vita allo sviluppo di un computer quantistico, e che aveva espresso numerose volte opinioni contro gli NQ, aveva perduto la moglie in tragico evento quantistico.” Senti un brivido correre lungo la schiena mentre inizia a mettere insieme i pezzi della storia.

“Dopo che Qemo si unì agli NQ, finì tutto. Li aiutò ad avere accesso al laboratorio del computer quantistico e li aiutò a rubarlo. Pensavano che così facendo avrebbero salvato i Quantics, e in un certo senso, era così. Ma qualcosa accadde quando spostarono la macchina; era sensibile in un modo che nessuno aveva pensato, e scatenò un enorme evento quantistico. Tutti i Quantics restanti nell’universo sparirono, tranne quelli presenti nella stanza. Ovviamente, non lo realizzarono subito, ma dopo un po’ se ne resero conto.” 

“Terrificati da quanto appena successo, presero la difficile decisione di smantellare il computer e spargere i suoi pezzi lontani nella galassia di Entanglion. Meglio accettare la loro sconfitta e cercare di tenere in vita la loro stirpe che immischiarsi ancora con una tecnologia tanto instabile. Speravano, che nel tempo, passate centinaia di generazioni forse, i loro discendenti potessero scoprire come recuperare la loro popolazione perduta e ripristinare la stirpe dei Quantics alla sua antica gloria. Qemo installò delle speciali difese che potessero essere eluse solo da qualcuno che avesse piena comprensione della meccanica quantistica.”

“È qui che entri in gioco tu. Io sono uno dei discendenti del piccolo gruppo di Quantics che ancora restano nell’universo oggi. Recentemente abbiamo fatto una scoperta scientifica che pensiamo possa portarci a recuperare il nostro popolo, ma solo se riusciamo a rimettere insieme il computer. Sfortunatamente non abbiamo le navi spaziali o le risorse per farlo.”

Si ferma per un attimo, poi ti guarda dritto degli occhi: 
“Ma tu puoi.”
